.. 44'-

V. Ranae. Res aeque atque in Avibus perspicua est.
Nam mystae Aeschylum facibus prosequi a Plutone his verbis
iussi v. 1524sqq.

φαίνετε τοίνυν ὑμεῖς τούτῳ

λαμπάδας ἱεράς, χᾶμα προπέμπετε

τοῖσίν τούτου τοῦτον μέλεσιν

καὶ μολπαῖσιν κελαδοῦντες,
nempe ad Aeschylum, quem honore afficere volunt, accedunt
neque cogitare possumus Aeschylum, ut honoraretur, illos
adiisse. Itaque chorus ad proscaenium ascendit.

VI. Ecclesiazusae. Supra in tractanda huius fabu-
lae parodo Engerum (N. Jahrbb. f. Ph. LXVIII p. 257 sqq.)
et Arnoldtium l. l. μείρακας illas r. 1138 commemoratas
-— scholiasta eas cum choreutis confundit - saltatrices
duxisse cognovimus, quae parabasis et stasimorum locum
saltando explevissent. Quod si rectum sit, eas non in pro-
scaenio, sed in orchestra fuisse iure contra Engerum
Arnoldt monet, deiude autem nos exspectare eum locum
a poeta significari, quo saltatrices adveniant incipiantque
saltare. Quem locum v. 503:

χαῦται γὰρ ἥκουσιν πάλαι τὸ σχῆμα τοῦτ’ ἔχουσαι
non esse iam supra iu Arnoldtii de duabus semichoris
sententiam inquirentes vidimus. Itaque quando saltatrices
prodeant, nullo modo ostenditur, sed v. 1138 subito ab
actoribus earum ratio habetur. Quod fortasse ferri possit,
sed cur v. 1151 erus degressus saltatrices secum ducere
iubeatur, chorum, qui item in orchestra versatur atque item
epulari vult, non iubeatur, non videmus. Quibus de causis
illas μείρακας meretrices esse sine ulla dubitatione statuere·
muS, praesertim cum similiter in extremis Acharnensium
Equitum Pacis partibus meretrices gaudium augere sciamus,
nisi Praxagora dixisset v. 718 sq:

ἔπειτα τὰς πόρνας καταπαῦσαι βούλομαι
ἁπαξαπάσας.

 

